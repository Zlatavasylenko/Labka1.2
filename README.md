Версія 2 («контур, точки та відстані»)
Отримати від користувача розмір контуру та послідовність точок. Для кожної точки обчислити відстань від точки до контуру (найменшу з відстаней від точки до точок контуру) та вивести повідомлення про розташування точки та відстань до контуру.
Користувач має задавати значення параметра контуру, поки воно не стане допустимим, тобто додатним. Якщо замість того, щоб увести значення, користувач натискає на клавіші, після яких не можна отримати число, а потім на Enter, тобто додатне значення не отримано, то програма повідомляє про це й завершується. Якщо користувач увів додатне значення параметра контуру, то далі по одній вводяться та обробляються точки (визначається їх розташування та відстань до контуру). Ознака закінчення роботи з точками – замість уведення точки натиснуто на клавіші, після яких не можна утворити число, а потім на Enter.
Вимоги до виконання
1. Додати функцію getCont. Вона повертає ознаку, чи отримано від користувача додатне значення параметра контуру. Це значення передається з її виклику за допомогою параметра-посилання.
2. Додати функцію обробки контуру processCont, параметром якої є параметр контуру. Вона в циклі викликає функції введення координат точки, обробки точки та виведення результатів обробки. У разі неуспішного введення точки вона виводить повідомлення <<<END OF POINTS>>> і закінчує свою роботу.
3. Якщо додатне значення параметра контуру не отримано, то головна функція виводить повідомлення <<<CONTOUR IS ABSENT>>>, інакше викликає функцію обробки контуру. У головній функції тепер відсутнє поняття «точка». Перед закінченням роботи головна функція виводить в окремому рядку повідомлення <<<END OF WORK>>>.
4. Додати функцію distPC, яка обчислює й повертає відстань від точки до контуру. Може містити виклик функції whereP.
5. Параметрами функцій обробки точки processP, визначення розташування whereP та обчислення відстані distPC мають бути параметр контуру та координати точки.
6. Додати функцію виведення результатів обробки точки putResult. У виклику їй передаються параметр контуру, точка, ознака розташування точки та відстань від контуру до точки. Вона виводить у першому рядку повідомлення про розташування точки й у другому рядку слово DISTANCE= та відстань.
